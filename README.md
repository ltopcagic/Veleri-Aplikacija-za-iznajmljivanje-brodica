# Aplikacija za iznajmljivanje brodica

**Kratki opis aplikacije**

Aplikacija je namijenjena agenciji koja se bavi iznajmljivanjem brodica. Korisnici aplikacije imaju mogućnosti evidentiranja svih brodica kojima agencija raspolaže, također i izmjenu ili brisanje brodica u slučaju da se agencija riješila nekih brodica. Glavna funkcija aplikacije jest samo iznajmljivanje brodica u kojem korisnik izabire brodicu koju klijent želi iznajmiti, upisuje podatke o klijentu te datum iznajmljivanja i brodica se iznajmljuje, ukoliko ista brodica nije već iznajmljena na isti datum. Korisnik također ima evidenciju svih iznajmljenih brodica s imenima klijenata i datumima iznajmljivanja, a iznajmljivanja može i otkazati u slučaju nemogućnosti klijenta da iznajmi brodicu na određeni datum. Korisnik u aplikaciji ima još dvije mogućnosti a to su pregledi i unosi servisa i čišćenja brodica kako bi se njihovo upravljanje i održavanje moglo kontrolirati.

**Korisničke upute**

Kada se aplikacija pokrene korisnik ima dvije mogućnosti: prijavu i registraciju. Ukoliko se korisnik prethodno nije registrirao, ide na registraciju, upisuje tražene podatke i klikom na gumb registriraj dolazi na početan zaslon aplikacije nakon prijave koji predstavlja pregled brodica. Ako se korisnik nekada prethodno registrirao tada u prvom koraku bira prijavu te upisuje E-mail i lozinku.
	
Nakon što se korisnik prijavio ili registrirao prikazuje mu se sučelje pregled brodica na kojem može vidjeti popis svih evidentiranih brodica te za svaku od njih ima tri mogućnosti, izmijeniti, obrisati ili iznajmiti brodicu.  Na ovom sučelju korisnik također može vidjeti gumb za unos nove brodice te izbornik u zaglavlju koji je prikazan na svim stranicama aplikacije. Izbornik se sastoji od pregleda brodica, pregleda iznajmljenih brodica, pregleda servisa i pregleda čišćenja.
	
Ukoliko se korisnik kod pregleda brodica odluči za unos nove brodice tada mu se prikazuje forma koju treba ispuniti te je klikom na gumb potvrđuje i unosi novu brodicu, gumb izmjena brodice pokazuju istu formu kao i unos, jedino se korisniku prikazuju vrijednosti koje su prvotno unesene za tu brodicu. Kod brisanja brodice korisnik treba samo kliknuti na gumb kako bi se ona izbrisala, a kod iznajmljivanja, korisniku se pojavljuje sučelje s podacima o brodici koju želi iznajmiti te formom koju mora ispuniti i unijeti podatke o gostu i datumu iznajmljivanja, da bi potvrdio iznajmljivanje korisnik treba kliknuti na gumb iznajmi.
	
Pregled iznajmljenih brodica sastoji se od popisa svih brodica koje su iznajmljene s podacima o gostu i datumu iznajmljivanja, korisnik može otkazati neko iznajmljivanje klikom na gumb obriši pored svakog retka iznajmljene brodice.
	
U prozoru pregled čišćenja korisnik može vidjeti sva evidentirana čišćenja za sve brodice te ih također može brisati kao u prethodnim prozorima. Postoji mogućnost unosa novog čišćenja kojom se korisnika vodi na sučelje koje prikazuje formu za unos. Korisnik bira brodicu za koju se radi čišćenje te datum čišćenja i na kraju pritišće gumb za potvrdu čišćenja kako bi se ono spremilo.
	
Zadnja mogućnost u izborniku jest pregled servisa koji funkcionira jednako kao i pregled čišćenja, jedina razlika je što se prilikom unosa novog servisa može dodati i opis servisa kako bi se evidentiralo što se točno radilo na brodici.

U desnom kutu izbornika korisniku se pojavljuje njegovo ime i prezime te strelica na dolje koju kada klikne korisnik može izabrati odjavu te na taj način izaći iz aplikacije. 
